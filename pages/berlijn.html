<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IBM Seminarie</title>
    <link href="../css/main.css" rel="stylesheet" type="text/css">
</head>
<body>
    <div class="activity-page">
        <p>
            De eerste avond bij aankomst was spijtig genoeg al een kleine tegenvaller. We hadden ons juist geïnstalleerd in onze hotelkamer en waren op zoek naar een restaurant. Naast ons hotel was een grote straat met alleen maar restaurants en cafés. Op Tripadvisor hadden we wat aanraders gekregen van restaurants die we zeker moesten proberen. Onze eerste keuze ging uit naar een Italiaans restaurant, maar omwille van Valentijnsdag waren bijna alle restaurant volzet. Zo kwamen we uiteindelijk uit op een Marokkaans restaurant wat er zeer gezellig uitzag. We hadden hier dan ook goed gegeten. Iets later die avond voelde we ons niet echt honderd procent en hebben we de nacht doorgebracht op het toilet.
            <br>
            <br>
            Door de weersomstandigheden waren de activiteiten van zaterdag en zondag omgedraaid. Zo hadden we zaterdag eerst de rondleiding doorheen Berlijn. De rondleiding startte vanaf het hotel. De gids reed samen met ons mee in de bus om dan via de microfoon de uitleg te geven. Het eerste deel van de rondleiding bestond voornamelijk uit een busrit doorheen Berlijn. Op bepaalde locaties konden we dan uitstappen om de monumenten beter te kunnen bezichtigen. Zo hebben we onder andere een stuk van de Berlijnse muur en Checkpoint Charlie gezien. Tijdens onze busrit kon je ook goed volgen waar dat vroeger de Berlijnse muur had gestaan. Deze werd aangegeven door kasseien die in de weg zaten verwerkt. Toen we mochten uitstappen bij een restant van de Berlijnse muur, had ik toch wel een surreëel gevoel. Als je dan begint na te denken over de geschiedenis die zich heeft afgespeeld rond deze muur. Bekende artiesten hadden dan ook prachtige muurschilderingen gemaakt rond deze geschiedenis.
            <br>
            <br>
            In de namiddag werd onze rondleiding verdergezet met een stadswandeling doorheen Berlijn. De wandeling begon met het Holocaust monument.  Dit was weer zo’n surreëel moment als je dacht aan de geschiedenis rondom dit monument. Het was dan ook prachtig om dit monument eens te kunnen bezichtigen. De plaats die mij ook is bijgebleven is Bebelplatz. Hier heeft de boekverbranding plaatsgevonden tijdens de Tweede Wereldoorlog. Hier was ook een mooi monument gebouwd wat een lege bibliotheek moest voorstellen. Dit monument was volledig onder de grond gebouwd.
            <br>
            <br>
            Op de tweede dag hebben we een bezoek gebracht aan de Stasigevangenis Hohenschönhausen. Deze gevangenis diende onder andere voor mensen die in tegenspraak kwamen tegen de dictatuur van Oost-Berlijn. We hebben hier zowel het oude als het nieuwe gedeelte bezocht. We hebben hier verhalen gehoord van de gidsen die werkelijk onmenselijk waren. Zo werden mensen voor maanden in een kamer opgesloten zonder te weten waar ze waren. Het ergste was dat de meeste gevangenen onschuldig werden vastgehouden. Sommige groepen werden ook gegidst door ex-gevangen.
            <br>
            <br>
            In de namiddag hebben we ook een bezoek gebracht aan de Tempelhof luchthaven.  Dit was een luchthaven die in de Tweede Wereldoorlog werd gebouwd. Het was in die tijd ook de modernste luchthaven in de wereld. Het was dan ook een kolossaal gebouw. De luchthaven is nog gebruikt geweest tot 2008. De luchthaven is vooral bekend voor de Berlijnse luchtbrug. Hierbij werd West-Berlijn bevoorraad door de Verenigde Staten en het Verenigd Koninkrijk. Zelf verschoot ik ervan in hoe goede staat het gebouw nog was voor meer dan 80 jaar oud te zijn.
            <br>
            <br>
            Op de laatste dag van de reis kregen we te horen dat het seminarie rond Future Security Lab was afgelast. We mochten zelf kiezen hoe we onze dag gingen invullen. We hebben hier zeker nog de kans genomen om Berlijn verder te ontdekken. Zo hebben we een bezoek gebracht aan het Computerspielemuseum. Hier kon je de hele geschiedenis van de game industrie ontdekken. Je kon zelfs oude Atari games spelen, maar ook moderne games. Het was zeker de moeite waard om te bezoeken. De rest van de dag hebben we gespendeerd in de stad van Berlijn zelf.
            <br>
            <br>
            Zelf vind ik dit de fijnste activiteit die ik heb gedaan op PXL. Ik heb zoveel geleerd over de geschiedenis van Berlijn. Dit is iets wat mij toch hard interesseert. Het was dan ook confronterend als je stil stond bij wat de mensen allemaal hebben moeten doorstaan in Berlijn. Eén van de mooiste monumenten vond ik toch wel de restanten van de Berlijnse muur. Het waren dan ook allemaal prachtige muurschilderingen van allemaal bekende artiesten.
            <br>
            <br>
            Ik denk dat dit ook wel de beste activiteit was om nieuwe mensen te leren kennen. Iedereen vormde ook een fijne groep. Iedereen ging samen weg in de avond. Zo hebben we ook zeker wel wat fijne avonden beleeft.
            <br>
            <br>
            Ik vond het natuurlijk wel zeer spijtig dat het seminarie van de Technische Universiteit Berlijn niet doorging. Als ik terug opnieuw zou kunnen kiezen voor de studentenreis, zou ik voor optie 1 gaan. Ik heb dan ook veel fijne verhalen gehoord van de andere groep over de makathon in Paderborn. Ik vind het dan ook spijtig dat ik hier niet aan heb kunnen deelnemen. Ik heb toch wel ondervonden dat hackethons iets zijn wat ik graag doe. Dit heb ik ondervonden tijdens de care-athon van PXL.
            <br>
            <br>
            Het was ook zeer fijn dat we een totale vrijheid kregen tijdens de reis. Zo moesten we zelf zorgen dat we de juiste metro’s namen. Dit was zeker niet gemakkelijk. Zo hadden we op de eerste dag een verkeerd ticket gekocht, maar gelukkig zijn we niet gecontroleerd. Andere medestudenten hebben hier spijtig genoeg iets minder geluk in gehad.
            <br>
            <br>
            Ik ben dan ook zeer blij dat ik de keuze heb gemaakt om mee te gaan op de studentenreis. Dit is toch iets wat elke student zou moeten hebben meegemaakt tijdens zijn of haar studie. De groepssfeer is echt ongelofelijk fijn. Je creëert ook een betere band met je medestudenten en het is ook een zeer fijne reis op zichzelf!
        </p>

        <button onclick="window.history.back()">Terug</button>
    </div>
</body>
</html>