<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tweakers Developers Summit 2018</title>
    <link href="../css/main.css" rel="stylesheet" type="text/css">
</head>
<body>
    <div class="activity-page">
        <p>
            Ik ben op 15 februari 2018 naar Tweakers Developers Summit geweest in Utrecht. Dit heb ik samengedaan met Tristan Kenis die tevens ook studeert op PXL. Doordat we in het middelbaar informaticabeheer hadden gevolgd moesten we ons verplicht inschrijven op de nieuwsbrief van Tweakers. Het was dan ook via deze weg dat we meer te weten zijn gekomen over het event.
            <br>
            <br>
            De Dev Summit zelf bestaat uit inspirerende keynotes en verdiepende masterclasses en workshops. Huidige hot topics worden hier ook besproken. Zo hebben we onder andere deelgenomen aan workshops over Agular, React, AI, serverless aplications, etc.
            <br>
            <br>
            De dag begon met een inspirerende keynote van Dr. Sue Black. Op de minimumleeftijd van 16 jaar is Dr. Sue Black gestopt met school en op haar 20 jaar was ze al getrouwd en had ze drie kinderen. Op haar 25ste belandde ze in een vluchtelingshuis voor vrouwen. Tijdens deze periode besloot ze om een wiskundetoegangscursus te volgen op de avondschool die leidde tot een inschrijving voor een bachelorsdiploma. Dr. Sue Black studeerde af met een bachelor in informatica aan de London South Bank University en behaalde in 2001 haar master in Software Engineering. Op het einde van haar keynote haalde ze aan dat je, je dromen nooit mag opgeven en er altijd voor de volle honderd procent voor moet gaan.
            <br>
            <br>
            Na deze keynote kregen we een uitgebreide lunch die werd opgevolgd door een tijdsslot van 3 uur die we zelf mochten invullen. In deze drie uur werden er verscheidene masterclasses en workshops gegeven. Zo had je 5 categorieën waaruit je kon kiezen: Web development, Agility, Security, Game development en Mobile app development. In dit eerste tijdsslot hebben we gekozen om een masterclass van ING te volgen. In dit seminarie hebben we meer uitleg gekregen over hoe een native mobile app nu juist wordt gebouwd. Ze deden dit aan de hand van hun eigen mobile app zijnde de ING app. Natuurlijk hebben ze ons niet uitgelegd hoe dat hun app werkte, maar het was wel zeer interessant om eens te zien hoe dat dit allemaal in zijn werk ging.
            <br>
            <br>
            Hierna hadden we opnieuw lunch en dit werd opgevolgd door een keynote van Stuart Russel. Stuart Russel is een informaticus die bekend staat voor zijn bijdragen aan artificiële intelligentie. Hij is professor computerwetenschappen aan de University of California, Berkeley en adjunct-hoogleraar neurologische chirurgie aan de University of California, San Francisco. Hij richtte en leidt het ‘Center for Human-Compatible Artificial Intelligence’ (CHAI) in Berkeley. Stuart Russell is coauteur van het meest populaire leerboek op het gebied van artificiële intelligentie. Artificial Intelligence: A Modern Approach gebruikt in meer dan 1.400 universiteiten in 128 landen.
            <br>
            <br>
            Stuart Russel heeft in zijn keynote meer uitleg gegeven over wat AI nu juist is. Hij heeft ook meer uitleg gegeven over wat nu juist de zorgen zijn van AI. Hij heeft ook vele voorbeelden aangehaald zoals bijvoorbeeld AlphaGo van Google DeepMind. AlphaGo was het eerste programma dat erin is geslaagd om de wereldkampioen in het spel Go te verslaan. Stuart Russel heeft ook veel voorbeelden gegeven uit zijn eigen boek. Eén van de punten die hij heeft besproken was: Waar gaat AI stoppen? Waar wordt de streep getrokken? Hij besprak hier ook in hoe da AI bijvoorbeeld voor het verlies van bepaalde jobs kan leidde en dat dit inderdaad een zorg moet zijn.
            <br>
            <br>
            Na de keynote zijn we naar een seminarie geweest van Luminis. Dit seminarie ging over serverless applicaties. De spreker heeft een aantal voorbeelden gemaakt aan de hand van Amazon Lambda. Het was iets waar ik nog nooit van had gehoord. Het was dan ook zeer interessant om te zien hoe dat dit in zijn werk ging. De spreker duidde er ook wel op dat als je dit thuis probeerde, je zeker moest oppassen dat je niks deed waar je voor moest betalen. Want bepaalde dingen konden al snel veel geld kosten.
            <br>
            <br>
            Als afsluiter van het event was er nog een keynote van Seb Lee-Delisle. Seb Lee-Delisle is een digitale kunstenaar en spreker die gespecialiseerd is in grootschalige interactieve lichtinstallaties. Zijn werk is een viering van technologie die interactie en speelsheid van het publiek aanmoedigt. Gebruikmakend van zijn eerdere ervaring als gameprogrammeur, werkt hij met elektronica, lasers en krachtige projectoren om zijn kunstwerken tot leven te brengen. Bekende projecten zijn onder meer Laser Light Synths, super felle op maat gemaakte synthesizers met laserbeelden voor het publiek om te spelen, en PixelPyros. Zijn presentaties en workshops stellen kunstenaars in staat hun angst voor code te overwinnen en moedigen programmeurs van alle achtergronden aan om creatiever en vindingrijker te zijn. In deze keynote gaf hij meer uitleg over zijn projecten.
            <br>
            <br>
            Het was een enorm fijn event, waar ik veel heb kunnen bijleren. Na het hele event hadden we ook nog een sociaal moment waar dat iedereen samenkwam. Zowel sprekers als toeschouwers konden met elkaar praten. Het was voor mij ook wel eens fijn om te kunnen praten met mensen die al wat ervaring hadden in de IT-wereld. Ze hebben mij dan ook wat meer tips gegeven over wat je wel en niet moet doen.
            <br>
            <br>
            De keynote van Dr. Sue Black heeft mij ook heel hard geïnspireerd. Ik vond het dan ook heel moedig van haar om de stappen te volbrengen voor het behalen van haar bachelor en master. Het moet voor haar zeker niet makkelijk zijn geweest. Dit heeft mij ook wel aan het denken gezet. Als je hoorden in welke omstandigheden dat zij haar diploma’s heeft gehaald, dan moeten wij zeker niet klagen! Het heeft me dan ook geïnspireerd om zeker nog meer moeite te steken in het behalen van mijn eigen diploma en dat je ook altijd in jezelf moet blijven geloven.
            <br>
            <br>
            Dit event heeft mij ook wel geïnspireerd om de afstudeerrichting Web & Mobile te kiezen. Door het volgen van al deze seminaries kreeg ik de kriebels te pakken om meer te doen met deze technologieën. Het enige spijtige wat ik vond was dat mijn kennis nog niet goed genoeg was om alles honderd percent te kunnen volgen. Maar ik ben van plan om dit jaar opnieuw deel te nemen aan het event en deze keer zal ik natuurlijk een veel bredere kennis bezitten om de seminaries te kunnen volgen
        </p>

        <button onclick="window.history.back()">Terug</button>
    </div>
</body>
</html>